Dalla sua innegabile abillità nella raffigurazione della figura umana all'ispirazione che prende dai suoi contemporanei come Brunelleschi, Masaccio dimostra di essere uno dei pilastri fondanti della corrente rinascimentale del Quattrocento. Nato a Castel San Giovanni in Altura, la sua formazione artistica comincia a Firenze nel 1417, in  un'era di assoluto fiorimento creativo che gli permise di studiare con meticolosa attenzione le opere degli antichi e dei suoi contemporanei.
Egli collaborò con il più maturo Masolino in un'opera che dimostra le sue capacità particolarmente nelle arti del panneggio, dell'espressione volumetrica, la prospettiva e l'impressione di tridimensionalità che continuerà a sviluppare con il passare degli anni, prima della sua prematura morte a soli 27 anni. Santa Maria Metterza, una pala d'altare, fu commissionata per la chiesa di Sant'Ambrogio dai Bonamici, una ricca famiglia di tessitori; rappresenta la Madonna che tiene in braccio Gesù bambino, con la madre di Maria, sant'Anna, che fa da guardia ad entrambi, dietro di loro, una terza figura  (da cui deriva l'appellativo Metterza). Masolino lavorò esclusivamente sul ritrarre quest'ultima insieme a quattro dei cinque angeli: i due turiferari a terra ed i reggicortina centrale e sinistro. Masaccio definisce la Vergine Maria con una compattezza piramidale, panneggio gentile e naturale ed un'espressione volumetrica accentuata da profondi chiaroscuri che diventerà una delle caratteristiche fondamentali del suo stile. Sant'Anna è ritratta da Masolino in un tentativo d'imitazione dello stile di Masaccio, essa però presenta diversi errori prospettici ed anatomici, ad esempio la gamba sinistra fisicamente incollocabile e la mano sinistra che appare staccata dal braccio piegato. 

Il polittico di Pisa fu una volta parte di una pala destinata alla Chiesa del Carmine, ma purtroppo smembrata nel corso del Seicento, rimanendo all'occhio moderno solo alcuni dei pezzi che ne avrebbero fatto parte. Uno di questi rappresenta la Vergine Maria che mantiene un Gesù bambino in braccio, propenso a mangiare un chicco d'uva dal grappolo che la madre gli tende con la mano destra. Un gesto naturale, spensierato, che sottolinea la natura umana e tenera di Gesù, utilizzando l'uva come un'allegoria per il vino, il sangue di Cristo. Il trono in cui siede la Vergine dimostra la propensione che Masaccio ha verso l'architettura classica e contemporanea; la predella su cui poggia i piedi che ricorda i sarcofagi strigilati romani, i rosoni a rilievo e le colonnine di vari ordini, composite inalveolate con spunti rari di stile ionico, che danno dettaglio e offrono un senso di grandiosità al trono su cui siedono la Madre ed il suo sacro Figlio.

Masaccio rappresenta la Crocifissione di Cristo in due conosciute occasioni, con significati e tecniche completamente diversi, ma ritenendo lo stile volumetrico, naturale e l'accuratezza alla figura umana di lui ormai caratteristiche. La prima sarebbe collocata alla parte superiore della pala in cui si reca il Polittico di Pisa; rappresenta il Cristo addolorato, immobile, reale fino a renderlo inquietante; la sua figura è tozza, pesante, debole, il suo collo insaccato nelle spalle per i muscoli allentati. Sotto la sua figura ritroviamo Maria raffigurata di profilo, piangente ed addolorata, guardando il suo Figlio ormai morto con angoscia, San Giovanni girato di tre quarti, sconfortato,guardando in volto la Maddalena che, girata dal lato opposto, con il volto non visibile dallo spettatore, protende disperatamente le sue mani verso Cristo, creando ciò che appare come un triangolo girato in opposto. 

Nella Trinità, invece, Masaccio impiega la sua abilità prospettica in modo da creare una quasi-illusione ottica, dando l'impressione allo spettatore di aver sfondato il muro e mostrato, in gerarchia dal più basso al più alto partendo dalla mortalità alla preghiera, poi a Dio in Sé, una rappresentazione a tutti effetti del Nuovo Testamento. Sono rappresentati, in ordine, uno scheletro, simboleggiante la morte nel regno fisico, vi sono inginocchiati in preghiera i committenti, dietro ai quali si apre la cappella dipinta vera e propria. Sotto il Cristo crocifisso troviamo la Vergine Maria e San Giovanni ognuno da un lato, la Madonna protende la mano destra verso il Figlio, rompendo la quarta parete e lanciando uno sguardo addolorito e severo. Dietro Gesù, più in alto di ogni essere, Dio, impassibile, tra il Padre ed il Figlio è raffigurata la colomba dello Spirito Santo. Masaccio presta un'attenzione incredibile alla struttura architettonica della cappella, in parte adottando un linguaggio brunelleschiano ed in parte facendo qualcosa di interamente originale: alle paraste che introucono la cappella, sono poggiate due colonne ioniche, sormontate da un arco tangente all'architrave soprastante. il piccolo fregio a meandro e l'architrave superiore con i dentelli sono innovazioni introdotte da lui. Nella cappella è presente una volta a botte cassettonata, innegabilmente romana, poggiata da quattro colonne ioniche, il tutto ripreso direttamente dallo Spedale degli Innocenti di brunelleschi. Nella profonditèà volumetrica e l'anatomia dei personaggi riprende i lavori di Giotto e Donatello.

