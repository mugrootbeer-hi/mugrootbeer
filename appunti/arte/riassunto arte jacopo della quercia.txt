Con una formazione tardo-gotica tipica della scultura toscana dei Pisano, Jacopo della Quercia scopre a Firenze la nuova scena di artisti contemporanei che si costruisce intorno alla bottega del Ghiberti; incuriosito dall'ammirazione che questi artisti provano verso la forma umana, la natura e l'arte di replicarla, crea un forte equilibrio fra le astrazioni figurative dello stile gotico e la verosimile delicatezza sfumata tipica del rinascimento. 
Questa via di mezzo è meglio visibile nella sua più celebre opera, il monumento funerario di Ilaria del Carretto. Commissionato dal marito, Paolo Guinigi, seguendo la morte della moglie per parto, il sarcofago è diviso in due zone. L'arca, costituita da quattro lastre marmoree in forma parallelepipeda, è decorata da cinque puttini danzanti nelle facce maggiori e lo stemma di famiglia con una croce stililzzata in foglie d'acanto nelle minori. Il coperchio, invece, è formato da un'unita lastra di marmo bianco di Carrara meticolosamente scolpito per creare la forma della giovane Ilaria del Carretto, la cui veste possiede panneggi in stile gotico, dettagliati ma non realistici, la composizione del suo corpo formata da tre ellissi di graduali dimensioni (1a dai piedi alle mani incrociate, 2a segue il ripiegamento delle braccia e arriva al collo, 3a parte dal collo e finisce nel cercine sulla sua testa). Il viso è, in contrasto, estremamente delicato e reale, seguendo le curve somatiche di una giovane fanciulla che sembra essersi semplicemente addormentata, la sua testa poggiante su due cuscini che, nonostante fatti di freddo, rigido marmo, appaiono soffici, infossati, cedendo al peso della sua testa.
Jacopo dimostra di saper lavorare non solo con il marmo, ma anche con il legno, particolarmente nelle sue sculture raffiguranti l'angelo annunziante e l'annunziata; rispettivamente l'arcangelo Gabriele e la Vergine Maria. Intagliate anch'esse meticolosamente, seguono la figura slanciata di Gabriele, aiutata maggiormente dal panneggio reale della sua veste, che gli da un senso importante di volume e lo stupore della Vergine, composta principalmente da linee curve e parallele che dimostrano un'esile grazia, esaltata dai vivaci colori di entrambe le sculture.
La maggior maturità, però, la mostra nel suo più grande lavoro, ovvero dieci lastre sulla porta magna della basilica di San Petronio, rappresentanti Storie della Genesi. Tra queste lastre individuiamo quella che raffigura il peccato originale di Adamo ed Eva, che fa forte utilizzo dell'esagerazione, andando a modificare anche le proporzioni dei personaggi pur di esprimere in modo accurato e naturale le emozioni che provano nel momento della più grande tentazione. Eva è a sinistra, propensa verso il frutto proibito, spensierata, porge la mano ad Adamo che invece risulta più riservato, poggiatosi il peso, come Eva, sulla gamba sinistra, ma con il corpo girato al verso opposto, esprimendosi riluttante verso la tentazione del Serpente che passa attraverso un buco nel tronco dell'albero in maniera verosimile, ma ugualmente esagerata.
