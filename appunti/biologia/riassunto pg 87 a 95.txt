Le cellule sono unità biologiche formate da biomolecole, essenziali per l'esistenza e la sopravvivenza degli esseri viventi. Le cellule contengono grandissime quantità di biomolecole che svolgono diversi compiti per permettere l'autonomia dell'organismo. La cellula è delimitata da una membrana che usa un modello a mosaico fluido; un doppio strato di fosfolipidi crea una sorta di "lago" semi-fluido che fa non solo da limite per l'organismo, ma permette anche di ospitare proteine, distribuite in modo asimmetrico; riconosciamo le proteine di membrana come proteine integrali (immerse completamente nel doppio strato della membrana) e periferiche (che si trovano solo su un lato della membrana, mai entrambi). I fosfolipidi che compongono la membrana cellulare presentano a loro volta una regione idrofila (gruppo fosfato) ed una idrofobica (acidi grassi fosfolipidici apolari); questi ultimi, per le loro capacità di aggregarsi, permettono a parti diverse di membrane di unirsi fra di loro, e di chiudere immediatamente qualunque foro presente che non sia già riempito da una molecola proteica. Tali proprietà danno la possibilità alla membrana della cellula di essere immensamente dinamica, stabile e fluida; alcune cellule, raggiunte temperature abbastanza basse, modificano le proprietà lipidiche delle loro membrane, rimpiazzando gli acidi grassi saturi nelle loro membrane con acidi grassi insaturi. Oltre a lipidi, però, la membrana ha presenti anche carboidrati, che possono formare glicolipidi (carboidrato unito ad un lipide) e glicoproteine (una o più catene di carboidrato unite ad una proteina). Sono locati nella parte esterna della membrana ed utilizzati come segnali di riconoscimento per altre cellule.
Riconosciamo due tipi di cellule, le procariote ed eucariote; nonostante presentino diverse cose in comune, le cellule procariote presentano una struttura molto più semplice e sono l'unica componente degli organismi più numerosi sulla Terra, i procarioti. La membrana plasmatica della cellula procariote è composta da un doppio strato di fosfolipidi e le permette di mantenere intatta la struttura del suo ambiente interno, fungendo da barriera semipermeabile, ovvero che permette ad alcune sostanze specifiche di entrare ed alterare la struttura della cellula e ad altre di rimanere completamente fuori. All'interno della membrana si trova il citoplasma, composto da due parti: il citosol, più fluido, in cui fluttuano particelle come i ribosomi (aggregati di RNA e proteine, necessari per la sintesi proteica), ed il nucleoide, dove si trova il DNA, ovvero un raggruppamento di acidi nucleici che fornisce informazioni necessarie a particelle come i ribosomi per costruire le proteine che saranno responsabili per la costruzione di nuove strutture cellulari, insieme all'adempimento delle funzioni metaboliche della cellula. Nel corso dell'evoluzione, le cellule procariote hanno sviluppato strutture specializzate, come membrane rinforzate (la parete cellulare, costituita dal carboidrato peptidoglicano, e la capsula, una barriera aggiuntiva presente in alcuni batteri), le membrane interne, adottate dai cianobatteri, che si ripiegano all'interno della cellula formando un sistema dove mantengono rinchiuse in un ampio spazio le molecole responsabili per la fotosintesi, i flagelli, piccole "code" responsabili per il movimento della cellula (in alternativa, numerosi piccole estensioni chiamate "pili" permettono il movimento e lo scambio genetico fra batteri), ed il citoscheletro, ovvero filamenti di proteine responsabili per la divisione cellulare.
Le cellule eucariote presentano diverse similarità con le procariote, ma la loro struttura presenta più complessità. Gli organuli sono esclusivi alle cellule eucariote, e sono compartimenti delimitati da membrane che svolgono compiti specifici tramite l'utilizzo degli enzimi, sostanze che accelerano specifiche reazioni chimiche senza subire forti cambiamenti loro stessi. Al contrario della cellula procariote, il DNA non è contenuto in uno spazio del citoplasma, ma è delimitato in un organulo, più specificamente nel nucleo; sono presenti anche il reticolo endoplasmatico e l'apparato di Golgi, i mitocondri ed i vacuoli. Alcuni organuli sono presenti esclusivamente a diversi tipi di cellule eucariote (riconosciamo una divisione, infatti, tra cellula eucariote vegetale ed animale), come i cloroplasti ed i vacuoli nella cellula vegetale ed i lisosomi nella cellula animale. Tutti gli organuli sono avvolti da una membrana costituita da fosfolipidi e proteine, che tengono separate le biomolecole dell'organulo da quelle esterne e regola gli scambi di materie prime, rilasciandole verso l'esterno o verso vescicole anch'esse rivestite dalla stessa membrana.